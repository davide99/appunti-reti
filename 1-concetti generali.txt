comunicazione: trasferimento di informazioni seguendo specifici protocolli
Telecomunicazione: trasmissione di segnali che rappresentano informazioni attraverso cavi, radio o mezzi ottici o elettromagnetici.
Servizio di telecomunicazione: servizio offerto da un gestore della rete ai suoi utenti per soddisfare una specifica esigenza.
Funzioni in una rete di telecomunicazioni: operazioni svolte all'interno della rete per il corretto funzionamento del servizio. Es. funzione di segnalazione utente.

FUNZIONI
Segnalazione: interscambio di informazioni per il mantenimento della connessione (apertura, controllo, chiusura).
Commutazione: ricerca delle risorse necessarie a stabilire la connessione e creare un circuito tra due utenti per il tempo necessario.
Trasmissione: trasferimento di segnali da un punto ad uno o più punti.
Gestione: operazioni a breve e lungo termine per la gestione della rete come l'aggiunta di nuovi utenti o il monitoraggio delle prestazioni. 

TOPOLOGIA
Mezzo trasmissivo: mezzo fisico su cui in grado di trasportare i segnali tra due o più punti.
Canale: singolo mezzo trasmissivo o concatenazione di mezzi trasmissivi. È un concetto logico, infatti quando parliamo di canale per la fibra ottica ci riferiamo al mezzo fisico, quando parliamo di trasmissione radio è un concetto astratto.

Banda (bit/s => bitrate): quantità di dati per unità di tempo.
Capacità del mezzo: massima velocità di trasmissione di dati.
Capacità del canale: minore o uguale al minimo tra le capacità dei mezzi trasmissivi che lo compongono.
Traffico offerto: quantità di dati che una sorgente cerca di trasmettere.
Traffico smaltito (Throughput): porzione di traffico offerto che viene trasmessa correttamente.
Throughput <= traffico offerto
Throughput <= capacità del canale

Rete: insieme di nodi (punti in cui avviene la commutazione) e segmenti(mezzi trasmissivi o canali) collegati tra loro al fine di effettuare telecomunicazioni.
Un canale può essere punto-punto (collega due nodi), multi-punto(collega più nodi, 1 master e più slave) o broadcast(collega più nodi, informazione viene trasmessa a tutti).

Topologie fisiche: 
A maglia completa: C=N(N-1)/2, elevata tolleranza ai guasti, molto costosa; ogni nodo è collegato ad ogni altro nodo. Molti percorsi tra più nodi ma sempre presente uno ovvio (quello diretto)
Ad albero: C=N-1, bassa tolleranza ai guasti ma economica. Una sola scelta di percorso.
A stella: un centro stella a cui sono collegati gli altri nodi. vulnerabile a guasti sul centro stella ma economica (pochi canali). Ogni nodo parla con il centro stella. Se stella attiva C=N, la stella inoltra le informazioni al destinatario; se stella passiva C=1 e la stella inoltra le informazioni a tutti. Una sola scelta di percorso.
A maglia (non completa): N-1 < C < N(N-1)/2, usata oggi su internet, tolleranza ai guasti e di conseguenza costi modificabili a piacere. Instradamento complesso.
Ad anello: C=N bidirezionale, C=N/2 unidirezionale (N/2 perchè il mezzo trasmissivo tra due nodi viene considerato come due canali). Bassa tolleranza ai guasti per quello unidirezionale, più elevata per quello bidirezionale. Una o due scelte di percorso.
A bus: C=N-1 per bus attivo (albero) o C=1 per bus passivo. Una scelta di percorso. Il bus passivo assomiglia ad una stella passiva ma nella stella passiva ho lo stesso ritardo, qui posso avere ritardi proporzionali alla distanza.

Topologia fisica: tiene conto dei mezzi trasmissivi, come sono fisicamente disposti i nodi.
Topologia logica: tiene conto dei canali, come sono interconnessi i nodi mediante i canali.

Le prestazioni dipendono dalla tipologia scelta, dalla distanza tra i nodi e dal traffico scambiato.  Più in media le coppie sono vicine più traffico può essere smaltito, la media è pesata sulla quantità di traffico scambiato. Con traffico uniforme indichiamo la condizione in cui in una rete con N nodi, ogni nodo invia la stessa quantità di traffico verso gli altri (1/N-1). Tra due nodi il traffico vale 1/N*N-1.

SERVIZI
Una rete può essere:
Dedicata: offre soltanto una topologia di servizio es. telefono fisso
Integrata: offre più servizi, come internet sulla rete telefonica.

I servizi possono essere:
Portanti (rete fisica): fornisce la possibilità di trasmettere segnali es. collegamento ADSL.
Teleservizi: sfruttano i servizi portanti per permettere la comunicazione tra utenti es. telefonia
Si distinguono in servizi di base e supplementari:
Servizi di base: offrono il servizio con la funzionalità minima, es. telefono
Servizi supplementari: integrano o modificano i servizi di base con funzionalità aggiuntive es. segreteria telefonica, avviso di chiamata.
I teleservizi possono inoltre essere diffusivi o interattivi.
Interattivi: 
	- Conversazionali, scambio di informazioni in tempo reale (videoconferenza, chat);
	- Messaggistica, scambio di informazioni tramite apparati di memorizzazione (SMS);
	- Consultazione, consultazione di informazioni immagazzinate in centri di informazione (Youtube)

Diffusivi: Diffusione di un flusso di informazioni da una sorgente a un numero arbitrario di utenti collegati alla rete.
	- Con controllo di presentazione, viene data la possibilità all'utente di scegliere quali informazioni e in che ordine presentare (vod, televideo).
	- Senza controllo di presentazione, (tv, radio).

I teleservizi possono essere realizzati in due modalità, client-server e peer-to-peer.
Client-server: esiste un server centralizzato a cui più client possono accedere per ottenere servizi. La comunicazione è iniziata dal client che riceve le informazioni dal server quando quest'ultimo viene interpellato.
Peer-to-peer: la rete è formata da diversi nodi paritari (peer), che comunicano tra di loro scambiando informazioni senza la necessità di un server.


TRASMISSIONE
La trasmissione può essere: analogica o numerica, parallela o seriale, sincrona o asincrona.

Le informazioni vengono trasmesse sotto forma di segnali elettrici
Analogica: continui, limitati e di infiniti possibili valori (segnale audio).
Numerica: discontinui, limitati e di possibili valori finiti (bit di un file).
I segnali che trasferiscono informazioni sono continui e vengono portati in forma digitale per la trasmissione attraverso la numerizzazione ( campionamento e quantizzazione).

La trasmissione può avvenire in modo:
Seriale: l'informazione viene trasmessa un bit alla volta;
Parallelo: l'informazione è trasferita in parallelo con segnali di temporizzazione e dati.
Il problema comune è la sincronizzazione, per questo la trasmissione può avvenire in maniera sincrona o asincrona:
Asincrona: ogni carattere (byte) viene trasmesso separatamente dagli altri e preceduto e seguito da segnali che indicano l'inizio e la fine. Anche detta trasmissione start-stop.
Sincrona: i caratteri sono raggruppati in trame (frame) e inviati in seguito a caratteri di sincronizzazione. La trasmissione è più veloce ma anche un singolo bit rischia di danneggiare il frame.

La ricezione può avvenire in maniera continua su canali punto punto o sincroni, in "burst-mode", ovvero a impulsi per trasmissioni asincrone o su canali broadcast o multipunto.


MODI DI TRASFERIMENTO
Condivisione di canale: multiplazione o accesso multiplo;
Condivisione di nodo: commutazione di pacchetto o di circuito

	CONDIVISIONE DI CANALE
Accesso multiplo: più flussi di accesso al canale da punti differenti, molto difficile da gestire, ogni flusso deve competere con gli altri per poter accedere al canale.
Multiplazione: più flussi di accesso al canale nello stesso punto, similitudine con topologia a stella, in cui la stella decide come trasmettere le informazioni verso la periferia.
La multiplazione può avvenire basandosi su frequenza, tempo, codice o spazio.

Multiplazione di frequenza (FDM - FDMA): Il piano tempo(x)-frequenza(y) viene diviso in più bande di frequenza (bande orizzontali) e ad ogni flusso viene associata una banda diversa. Si può trasmettere contemporaneamente su più bande. Servono bande di guardia.

Multiplazione di tempo (TDM - TDMA): Il piano tempo-frequenza viene diviso in più bande di tempo (bande verticali) e ad ogni flusso viene associato un intervallo di tempo. All'interno della banda di tempo si può trasmettere a frequenze maggiori o minori in base alle esigenze. Servono tempi di guardia.

Multiplazione di codice (CDM - CDMA): Il piano tempo(x)-frequenza(y)-codice(z) viene diviso in più bande. Ad ogni flusso è associato un codice realizzato con una codifica diversa per ogni codice. Le codifiche devono essere ortogonali in modo da non influenzarsi l'un l'altra.
Es. in ambasciata ognuno parla per il tempo che vuole e alla velocità (frequenza) che vuole, ma lo fa in lingue diverse dagli altri, le lingue devono essere ortogonali (es parole uguali ma in lingue diverse con significati diversi) per evitare disturbi.

Multiplazione di spazio: viene sfruttato lo spazio per far coesistere più flussi in punti diversi es. celle telefoniche

(?????????)La multiplazione può inoltre essere predeterminata o statistica, cioè si adatta al traffico in base alle variazioni. (???????)


	CONDIVISIONE DI NODO
Come specificato all'inizio, con commutazione si intende la ricerca del percorso per permettere a due utenti di comunicare, cioè la ricerca e allocazione delle risorse necessaire al trasferimento dell'informazione.

Commutazione di circuito: preferita quando la trasmissione avviene in maniera continua come il telefono. 
Il circuito rappresenta un collegamento fisico (riservato) tra due terminali d'utente e le risorse allocate per permettere la trasmissione vengono rilasciate alla fine della comunicazione.
La comunicazione avviene in tre fasi:
1) Impegno o instaurazione del circuito: da quando il primo nodo esprime l'intenzione di comunicare fino a quando inizia il trasferimento dei dati, in questa fase viene individuato il percorso e allocate le risorse.
2) Trasferimento dati: i dati vengono trasferiti sul circuito. Guardando il grafico a pag. 111, notiamo l'assenza di "gradini", presenti invece durante la prima fase, in quanto non ci sono (o sono molto minori di quelli della prima fase) i ritardi di elaborazione avendo già allocato le risorse per il circuito e dovendo solo trasferire dati.
3) Svincolo o disconnessione del circuito: in seguito ad una richiesta da uno dei due nodi la comunicazione si interrompe e le risorse vengono rilasciate.

Il nodo deve collegare ingresso e uscita in modo trasparente, è composto dalle interfacce di I/O per connettere i dispositivi, da una matrice di commutazione per fornire il collegamento in modo trasparente e un sistema di comando per il controllo della connessione (instaurazione, mantenimento e chiusura), controllo dell'allocazione delle risorse e controllo della matrice di commutazione.

Vantaggi:
Canale riservato con parametri prefissati => banda costante, ritardi costanti, trasparenza del circuito rispetto a formati, velocità e protocolli perchè tutto prefissato all'inizio e bassi ritardi nell'attraversamento dei nodi perché il circuito è già configurato. 

Svantaggi:
Meccanismo sprecato per trasmissioni intermittenti, elevati costi (allocazione di risorse pagate a tempo), tempi di apertura.


Commutazione di pacchetto: preferita quando la trasmissione avviene in maniera intermittente come il trasferimento di dati.
Le informazioni sono organizzate in PDU (Protocol Data Unit), composta da PCI(Protocol Control Information - header) e SDU (Service Data Unit - payload).
Viene utilizzato il funzionamento Store and Forward, ovvero memorizza e inoltra. Ogni nodo memorizza il pacchetto ricevuto, lo elabora determinando a chi inoltrarlo ed infine effettua l'inoltro accodandolo. L'header è fondamentale per ricevere le informazioni sull'inoltro, che può essere lento, inoltre è necessaria protezione dagli errori sull'intestazione. 
Il nodo, a differenza di quello per la commutazione a circuito, dispone di 2 unità in più, ovvero una memoria in ingresso per effettuare lo store, e una coda in uscita, in quanto più ingressi possono inoltrare sulla stessa uscita o lo stesso ingresso può inviare più pacchetti. In ogni caso è utile perché l'uscita potrebbe essere più lenta dell'ingresso.
Le informazioni sono divise in pacchetti di dimensione (quasi sempre) uguale. Vengono trasmessi sulla rete sulla quale subiranno ritardi dovuti al canale e ritardi dovuti al nodo.
I ritardi dovuti al canale sono:
	- Ritardo di trasmissione, che dipende dalla dimensione del pacchetto e dalla velocità del canale;
	- Ritardo di propagazione, che dipende dalla lunghezza fisica del canale in metri.

I ritardi dovuti al nodo sono:
	-Ritardo di elaborazione, che dipende dalla velocità di inoltro e controllo del pacchetto;
	-Ritardo di accodamento, che dipende dal traffico sulla rete.
Il tempo di trasmissione si misura in secondi ed è T_{TX}=P/V_{TX}, dove P è la dimensione del pacchetto e V_{TX} la velocità di trasmissione del canale. Occhio ad avere le unità di misura coerenti, ovvero se P viene data in byte e V_{TX} in Mbit, bisogna moltiplicare P*8 o dividere V_{TX} per 8.

Lunghezza dei pacchetti
La lunghezza viene determinata da: 
Possibilità di parallelizzazione: pacchetti brevi della stessa comunicazione possono essere trasmessi contemporaneamente su canali diversi per ridurre i ritardi legati ai nodi es. conviene mandare 10 pacchetti da 1kb piuttosto che uno da 10kb perchè parallelizzando miglioro l'efficienza.
Ritardo di pacchettizzazione: pacchetti brevi riducono il ritardo di pacchettizzazione (procedura secondo cui più pacchetti vengono raggruppati prima di essere inviati su reti a commutazione di pacchetto);
Percentuale di informazione di controllo: pacchetti lunghi riducono la percentuale di informazione di controllo, altrimenti il pacchetto sarebbe composto da molte informazioni di controllo e pochi dati. La frazione di info di controllo è data da i/d+i i=info, d=dati;
Probabilità di errore: pacchetti brevi riducono la probabilità di errore. Dato un pacchetto di n bit con probabilità di errore sul bit = p, la probabilità di errore è (1-p)^n.

Rispetto alla commutazione di circuito
Vantaggi: ottima per traffico intermittente per l'efficienza nell'utilizzo delle risorse e nei costi minori, controlli di correttezza e possibilità di conversioni tra formati, velocità e protocolli.

Svantaggi: nessuna garanzia su banda, ritardi di trasferimento o ritardi nell'attraversamento dei nodi.


Modalità di trasferimento
Il trasferimento può avvenire in modalità:
Datagram: non c'è segnalazione e il primo nodo inizia ad inviare dati al secondo, i pacchetti possono seguire percorsi diversi. Durante la trasmissione occorre identificare i pacchetti con degli identificativi di sorgente/destinazione.


Circuito virtuale: comunicazione suddivisa in tre fasi (apertura, trasferimento, chiusura), con accordo tra i due nodi. I pacchetti seguono sempre lo stesso percorso prestabilito. Sebbene ci siano similitudini, la differenza con la commutazione a circuito è che non si allocano staticamente delle risorse; In questo caso i ritardi sono spesso fissi ed è più facile mantenere la sequenza. Durante la trasmissione occorre specificare il circuito virtuale. Ad esempio, in ATM (Asynchronous Transfer Mode) identificazione con un'etichetta composta da VCI (Virtual Circuit Identifier) e VPI (Virtual Path Identifier), grazie alle quali posso decidere di aggregare flussi per una maggiore semplicità di gestione della rete.
Inoltre i circuiti virtuali possono essere permanenti (PVC, Permanent Virtual Circuit), quindi creati a priori e definiscono una rete quasi-statica o commutati (SVC, Switched Virtual Circuit), che vengono creati quando richiesti e rimossi a comunicazione completa. 


TECNICHE DI SEGNALAZIONE
Con segnalazione intendiamo lo scambio di informazioni necessarie a gestire la connessione e mantenerla, come informazioni su apertura o chiusura.
Si distinguono in:
Segnalazione di utente: scambio di informazioni tra utenti;
Segnalazione internodale: scambio di informazioni tra nodi;
Segnalazione associata al canale: canale di segnalazione (controllante) e di informazioni (controllato) sono legati da una relazione biunivoca. 
Se la segnalazione è in banda canale controllato e controllante coincidono e sono utilizzati in tempi diversi; 
Se la segnalazione è fuori banda canale controllato e controllante sono distinti.
Segnalazione a canale comune: esiste un unico canale di segnalazione a pacchetti che controlla più canali di informazione. Porta alla definizione di una rete di segnalazione in cui hanno rilevanza gli indirizzi di utente per identificare i canali utente(credo).

TECNICHE DI GESTIONE
Diverse funzioni: gestione della configurazione, delle prestazioni, dei guasti, della sicurezza e della tariffazione.

QUALITÀ DI SERVIZIO
Quando si progetta una rete è molto importante specificare le caratteristiche di trasmissione delle sorgenti di informazione. La qualità del servizio può essere stimata a partire da modelli matematici e prendendo in considerazione le risorse richieste e quelle necessarie, viceversa date le risorse richieste e specificata una certa qualità è possibile definire le risorse necessarie.
Le sorgenti di informazione possono essere analogiche (voce) o numeriche (dati); queste ultime si distinguono in:
CBR (Constant Bit Rate) caratterizzate da una velocità, durata e processo con cui sono generate le chiamate;
VBR (Variable Bit Rate) caratterizzate da una velocità di picco , velocità media oppure grado di intermittenza. Anche in questo caso è presente durata e processo di generazione delle chiamate.
Indici di qualità possono essere:
Ritardo, velocità, probabilità di errore, di perdita o di blocco.








