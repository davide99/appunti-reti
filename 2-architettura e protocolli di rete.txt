In una rete, le regole che definiscono la comunicazione sono dette protocolli. I protocolli possono essere posti in una gerarchia a creare un'architettura di rete permettendo la comunicazione tra oggetti allo stesso livello gerarchico.
Un'architettura di rete descrive le funzioni della rete e come esse sono strutturate e interconnesse.
Si usano architetture a livelli o strati per la facilità di gestione e di progetto. Sono inoltre efficienti ad attuare una separazione dei compiti e a rendere la struttura della rete trasparente all'utente. 

Modello OSI
Inventato nell'83, è rimasto un modello teorico mai attuato nella pratica (oggi si usa TCP/IP), ma i cui principi sono universalmente accettati. È composto da 7 livelli: Applicazione, Presentazione, Sessione, Trasporto, Rete, Data Link, Fisico.

La comunicazione avviene tra sistemi interconnessi attraverso dei mezzi trasmissivi utilizzando processi applicativi. Ogni sistema è composto da sottosistemi che realizzano le funzioni di un certo strato tramite delle entità che interagiscono all'interno di uno stesso stato. Ogni strato fornisce servizi allo strato superiore usando e integrando servizi forniti dallo stato inferiore. Ogni entità dello strato (N+1) vede gli strati inferiori come fornitori di un (N) servizio, tutti gli strati da (N-1) in giù sono una scatola nera.
I servizi possono essere:
Connection-oriented: c'è un accordo preliminare tra rete e interlocutori;
Connectionless: i dati vengono trasmessi senza accordi preliminare e trattati in modo indipendente.

Il punto di incontro tra fornitore e utente (entità) dell'(N) servizio è un punto di accesso detto SAP (Service Access Point). Lo scambio di informazioni tra (N)-entità è regolato da un (N) protocollo attraverso una connessione, cioè una relazione per lo scambio di dati tra SAP dello stesso strato.
Quando i dati devono essere trasmessi devono essere incapsulati in una PDU, allora per ogni strato attraversato in trasmissione la PDU dello strato superiore viene vista come una busta a cui aggiungere solo l'intestazione (PCI) caratteristica dello srtato. Le intestazioni possono essere aggiunte in cima o in coda. In ricezione viene fatto il procedimento inverso.
C'è la possibilità di: 
Concatenazione: unire più (N) PDU in un'unica (N-1) SDU (credo) oppure unire (N) PDU in un'unica (N) SDU;
Segmentazione: separare una (N) PDU in più (N-1) SDU oppure generare più (N) PDU da una (N) SDU.
Non conviene concatenare o segmentare perchè potrebbero sorgere problemi in fase di ricezione (devo riassemblare tutto e se perdo qualcosa è un problema), inoltre comporta un overhead sulle intestazioni.

I SETTE STRATI OSI
1) Fisico
Fornisce i mezzi meccanici e fisici per gestire la connessione. Definisce le caratteristiche dal punto di vista elettrico. (BIT)

2) Collegamento
Fornisce mezzi per il trasferimento di unità dati e per gestire guasti allo stato fisico. Si occupa di rilevare e recuperare gli errori, controllo di flusso e delimitazione delle unità dati. (SEGMENTI)

3) Rete
Fornisce i mezzi per instaurare, mantenere e abbattere una connessione di rete. Si occupa di instradamento, controllo di flusso e congestione e tariffazione.

I primi tre livelli sono presenti in tutti gli apparati di rete, i livelli a partire dal 4 invece sono presenti soltanto nei dispositivi terminali.
In particolare: HUB (Livello 1), SWITCH(Livello 2-MAC), ROUTER(Livello 3-IP)

4) Trasporto
Si occupa di segmentare i dati in pacchetti e di ricomporli in ricezione, inoltre calma le carenze di qualità dello strato Rete e offre controllo di flusso, sequenza ed errore.

5) Sessione
Si occupa di strutturare le comunicazioni in sessioni, sincronizzando lo scambio di dati per poter sospendere e riprendere. Maschera le interruzioni del servizio ai livelli superiori.
Spesso integrato nei livelli superiori.


6) Presentazione
Si occupa di risolvere problemi di compatibilità tra rappresentazioni di dati e può fornire servizi di cifratura.
Spesso integrato nel livello superiore.

7) Applicazione
Fornisce ai sistemi dei processi applicativi per poter accedere alla rete.







